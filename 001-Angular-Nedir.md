# Angular

Angulardan kısaca bahsetmek gerekirse, Google Tarafından geliştirilen Açık kaynaklı, MVC (Model-View-Controller) deseni üzerine kurgulanmış bir frameworktür.

## Temel Özellikleri

1. Angular, dinamik ve büyük ölçekli web uygulamaları yapmamıza olanak tanır.

2. Angular, Component tabanlı bir yaklaşım benimser.

3. Angular, SPA (Single Page Application) ortamında geliştirme sağlar.

4. Angular, Sürdürülebilirlik için Modüler bir yapıya sahiptir.

5. Angular, DOM'u dinamik olarak değiştirmek ve genişletmek için Directivler kullanır.

6. Angular, uygulama geliştirme sürecini rahatlatmak için Angular CLI kullanır. Bir Component, Directive, Class vb yapılar için hızlı bir geliştirme ortamı sağlar.

## Anguları Diğer Frameworklerden Ayıran Noktalar ve Avantajları

1. **Tam Donanımlı Framework:** Angular, birçok işlevselliği ve aracı direkt kendi yapılarında sunarlar. Bu, yönlendirme (routing), form işleme, http istekleri ve daha fazlasını içerir. React ve Vue.js daha çok 3. parti kütüphanelere ihtiyaç duyar.

2. **TypeScript ile Entegrasyon:** Angular, TypeScript dilini kullanarak geliştirilmiştir ve TypeScript ile derin entegrasyona sahiptir. TypeScript, statik tiplemeyi destekler ve büyük ölçekli projelerde hata ayıklamayı ve kodun daha kolay yönetilmesini sağlar. React ve Vue.js de TypeScript ile kullanılabilir, ancak Angular direkt varsayılan olarak kullanır .

3. **Çift Yönlü Veri Bağlama:** Angular'ın çift yönlü veri bağlama özelliği, model ve görünüm arasında sürekli bir senkronizasyon sağlar. Bu, uygulamanın veri akışını kolaylaştırır ve form işlemleri gibi bazı senaryolarda geliştirme sürecini hızlandırabilir. React genellikle tek yönlü veri akışını benimser, Vue ise hem tek yönlü hem de çift yönlü veri bağlama seçeneklerini sunar.

4. **Dependency Injection:** Angular, dependency injection (DI) modelini kullanır. Bu, uygulamanın farklı bölümlerine gerekli bağımlılıkların esnek bir şekilde sağlanmasını kolaylaştırır ve kodun yeniden kullanılabilirliğini, test edilebilirliğini ve bakımını iyileştirir.
